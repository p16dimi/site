Ένα μηχανικό πληκτρολόγιο έχει πραγματικούς, φυσικούς διακόπτες στην κάτω μεριά των κουμπιών που δημιουργούν την αίσθηση πληκτρολόγησης σε μια γραφομηχανή.
Το πληκτρολόγιο είναι μια περιφερειακή συσκευή, απολύτως απαραίτητη για κάθε ηλεκτρονικό υπολογιστή.
Ο κύριος στόχος του είναι η αλληλεπίδραση του χρήστη με τον υπολογιστή. Κατά την πάροδο των χρόνων έχουν δημιουργηθεί διαφορετικά κατασκευαστικά είδη. 
Μια από τις πιο διαδομένες τεχνολογίες είναι τα πληκτρολόγια μεμβράνης (membrane keyboard). Τα πληκτρολόγια μεμβράνης χαρακτηρίζονται από την χρήση μιας 
μεμβράνης πάνω στην οποία είναι ενσωματωμένα τα κουμπιά σε μια οριζόντια, ευλύγιστη επιφάνεια, όπως αναφέρει χαρακτηριστικά ο Nelson Miller.

Το βασικό χαρακτηριστικό που κάνει ξεχωριστά τα μηχανικά πληκτρολόγια είναι οι διακόπτες κάτω από κάθε κουμπί, ή αλλιώς key switches. 
Είναι το δομικό στοιχείο που προσδίδει μια συγκεκριμένη ιδιότητα στο πληκτρολόγιο. Ο διαχωρισμός τους γίνεται με βάση το χρώμα. 
Επιγραμματικά τα πιο διαδομένα είδη είναι: Μαύρα, Κόκκινα, Καφέ, Μπλε.

- Μαύροι διακόπτες
Ένα κουμπί απαιτεί δύναμη ενεργοποίησης 60cN. Θεωρούνται ως οι πιο δύσκαμπτοι διακόπτες και γι’ αυτό το λόγο δε συστήνονται για δακτυλογράφηση. Η υψηλή απαιτούμενη δύναμη τους καθιστά ιδανικούς για παιχνίδια.

- Κόκκινοι διακόπτες
Ένα κουμπί απαιτεί δύναμη ενεργοποίησης 45cN. Σε σχέση με τους μαύρους διακόπτες, είναι πιο μαλακοί και ακόμα πιο επικρατέστεροι στον τομέα των παιχνιδιών

- Μπλε διακόπτες
Ένα κουμπί απαιτεί δύναμη ενεργοποίησης 50cN. Είναι ιδανικοί για δακτυλογράφηση λόγω του χαρακτηριστικού θορύβου τους. Ο θορυβώδης ήχος είναι ένα ζήτημα που πρέπει να λαμβάνονται υπόψη από τον υποψήφιο αγοραστή. Ο χρήστης αντιλαμβάνεται άμεσα αν έχει πατηθεί ένα κουμπί μέσω του ήχου και η δακτυλογράφηση γίνεται πιο αποδοτική. Μόλις ενεργοποιηθεί ο διακόπτης, δηλαδή πατηθεί μέχρι το κατώτερο σημείο είναι δύσκολο να ξαναπατηθεί χωρίς να το αντιληφθεί, το λεγόμενο double taping αποφεύγεται.

- Καφέ διακόπτες
Ένα κουμπί απαιτεί δύναμη ενεργοποίησης 45cN. Αποτελούν ένα υβριδικό μοντέλο που συνδυάζει την γρηγοράδα του μπλε διακόπτη για αποδοτικότερη δακτυλογράφηση και την ακρίβεια του κόκκινου διακόπτη. Είναι ιδανικοί για όσους γράφουν αρκετά, αλλά παράλληλα χρησιμοποιούν τον υπολογιστή σαν παιχνιδομηχανή.

Ανάλογα με τον τρόπο που επιθυμεί ο χρήστης να χρησιμοποιεί το πληκτρολόγιο του, καλείται να επιλέξει τον κατάλληλο τύπο διακόπτη για το μηχανικό του πληκτρολόγιο που θα αγοράσει.

